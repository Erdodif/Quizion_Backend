<div>
    <h1>
        Bevezetés
    </h1>
    <div>
        <p>
            Quizion egy webböngészős, asztali és mobil kliensre készülő kvízalkalmazás, amellyel a felhasználók kvízek formájában mérhetik össze tudásukat, bővíthetik lexikális ismereteiket, valamint figyelemmel kísérhetik eredményeiket az interneten.
        </p>
        <p>
            Az alkalmazás célja, hogy egy, a kvízek köré épült közösség jöhessen létre, valamint, hogy a tanulás és a számonkérés egy új és interaktív formában történhessen. A felhasználóbarát kialakítás és a személyre szabhatóság fontos és elengedhetetlen részét képezi az alkalmazásnak.
        </p>
        <p>
            A játék során a felhasználó körökre bontva kérdéseket kap, melyre kérdésenként egy maximum 6, előre megadott lehetőség közül tud választani. Pontszámot az aktuális kérdésre fordított idő, a kérdés helyessége, valamint a teljes kérdéssorra fordított idő alapján kap a felhasználó. Szintlépés a pontszámok és a megválaszolt kérdések alapján történik. Amennyiben a készítő a kérdéshez segítséget is hozzáadott, akkor a játékos a pontjaiból veszítve kérhet segítséget, ami jelenthet szöveges tippet, kérdések redukálását, vagy megmutathatja más játékosok válaszadási arányát az adott kérdésre.
        </p>
        <p>
            A készítő nézetben lehet a kérdésenként elérhető időt, a kérdések súlyozását, a kérdések és a válaszok keverését, valamint hibátlan megoldásnál bónusz kérdéseket beállítani. Ezen beállítások sablon alapján is kiválaszthatóak, azonban részletesen is módosíthatóak, vagy akár egyéni sablon elkészítése is lehetséges a „Mentés sablonként” menüpontban. Az elkészített kvíz megtekintésenként további tapasztalati ponttal jutalmazza a készítőt, ezzel is módot adva a szintlépésre. A kategória és alkategória beállítása, valamint minimum 4 kérdés hozzáadása a játékhoz kötelező.
        </p>
    </div>
</div>